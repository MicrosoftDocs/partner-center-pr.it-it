---
title: Nozioni di base sulla fatturazione | Centro per i partner
Description: Information on basic billing scenarios and the differences between license-based and usage-based billing
author: labrenne
keywords: fatturazione, pagamenti, ordini, annullamento, gestione degli ordini, insolvenza, frode, utilizzo improprio, imposta, esenzioni fiscali, file di riconciliazione, file riconciliazione
ms.openlocfilehash: 6992c2f0a7ac235e8ee62bd82a134631ec35b0db
ms.sourcegitcommit: ec00affdfc79c1346cf8df482ce39dae98e20772
ms.translationtype: HT
ms.contentlocale: it-IT
ms.lasthandoff: 02/28/2018
---
# <a name="billing-basics"></a>Nozioni di base sulla fatturazione

**Ambito di applicazione**

-  Centro per i partner
-  Centro per i partner per Microsoft Cloud per il governo statunitense
-  Centro per i partner per Microsoft Cloud Germania

## <a name="overview-of-billing"></a>Panoramica della fatturazione
Ora oltre all'opzione mensile è disponibile l'opzione di fatturazione annuale. Vedi [Domande frequenti sulle nuove funzionalità di fatturazione](faq-about-new-billing-features.md) per informazioni dettagliate.

<table>
<colgroup>
<col width="50%" />
<col width="50%" />
</colgroup>
<tbody>
<tr class="odd">
<td>Date</td>
<td><ul>
<li>La data di fatturazione mensile è il giorno del mese selezionato durante la registrazione. Microsoft invierà un'e-mail di conferma che include la data di fatturazione.</li>
<li>I listini prezzi sono disponibili con un (1) mese di anticipo, dato che vengono aggiornati mensilmente. I prezzi in base alle licenze sono garantiti per l'intera durata dell'abbonamento, in genere 12 mesi dalla data di acquisto. I prezzi in base all'uso possono variare di mese in mese. Per qualsiasi variazione dei prezzi verrà fornito un preavviso di 30 giorni tramite la pubblicazione del listino prezzi per i partner.</li>
</ul></td>
</tr>
<tr class="even">
<td>Condizioni di pagamento</td>
<td><ul>
<li>Le condizioni di pagamento sono a 60 giorni dalla data della fattura.</li>
<li>I pagamenti devono essere effettuati entro la data di scadenza della fattura (60 giorni dopo la data di fatturazione) o l'account sarà considerato insolvente.</li>
<li>Gli account insolventi sono soggetti alla sospensione e/o all'esclusione dal programma Cloud Solution Provider. Gli account sospesi non possono creare un nuovo cliente o un ordine, richiedere una relazione come rivenditore, aumentare o diminuire le quantità di sottoscrizioni, ordinare sottoscrizioni aggiuntive, convertire una sottoscrizione o eseguirne la transizione e saranno limitati alla gestione dei clienti, delle sottoscrizioni e delle risorse esistenti fino alla riattivazione dell'account. I partner possono ottenere di nuovo l'accesso alle funzionalità complete per gli account sospesi quando saldano le fatture arretrate.</li>
</ul></td>
</tr>
<tr class="odd">
<td>Regole per la fatturazione</td>
<td><ul>
<li>Riceverai una fattura al mese per il programma CSP.</li>
<li>La fatturazione delle sottoscrizioni in base alle licenze avviene in base alle licenze acquistate e non alle licenze usate.</li>
<li>Le sottoscrizioni di Azure (in base all'uso) vengono fatturate in base a tariffe a consumo.</li>
<li>Il prezzo è garantito per l'intera durata della sottoscrizione. I prezzi possono subire variazioni al momento del rinnovo della sottoscrizione.</li>
</ul></td>
</tr>
<tr class="even">
<td>Disponibilità delle fatture</td>
<td><ul>
<li>Puoi visualizzare e scaricare le fatture e i file riconciliazione dalla pagina Fatturazione nel Centro per i partner. Nota che le fatture mensili sono disponibili nel Centro per i partner entro quattro (4) giorni dalla data di fatturazione selezionata.</li>
</ul></td>
</tr>
<tr class="odd">
<td>Rettifiche/crediti/annullamenti</td>
<td><ul>
<li>Vedrai le rettifiche e i crediti posticipati nella fattura successiva, dopo l'applicazione del credito o della rettifica.</li>
</ul></td>
</tr>
<tr class="even">
<td>Imposte</td>
<td><ul>
<li>Le imposte verranno applicate in base ai dettagli da te forniti (non quelli dei clienti), perché la relazione di fatturazione esiste tra te e Microsoft.</li>
<li>Puoi inviare il tuo ID fiscale al momento dell'adesione o tramite una richiesta di servizio. Le modifiche saranno riportate nel ciclo di fatturazione successivo.</li>
<li>Per richiedere l'<strong>esenzione dalla ritenuta alla fonte e dall'imposta di vendita</strong>, è necessario inoltrare la documentazione fiscale appropriata tramite una richiesta di servizio. Le modifiche e i rimborsi appropriati saranno visibili nel ciclo di fatturazione successivo.</li>
<li>Per l'<strong>esenzione IVA (imposta sul valore aggiunto)</strong>, devi inviare il numero di partita IVA (convalidato da Microsoft) tramite una richiesta di servizio. Le modifiche e i rimborsi appropriati saranno visibili nel ciclo di fatturazione successivo.</li>
<li>Per ulteriori dettagli sugli obblighi fiscali, rivolgiti all'ufficio imposte locale o al tuo consulente fiscale di fiducia.</li>
</ul></td>
</tr>
</tbody>
</table>

 

## <a name="license-based-billing"></a>Fatturazione in base alle licenze



<table>
<colgroup>
<col width="50%" />
<col width="50%" />
</colgroup>
<tbody>
<tr class="odd">
<td>Regole per la fatturazione</td>
<td><ul>
<li>Le sottoscrizioni sono annuali e rinnovate automaticamente.</li>
<li>La fatturazione avviene in 12 rate mensili per ogni sottoscrizione annuale.</li>
<li>La fatturazione avviene in anticipo per il periodo di fatturazione successivo per i servizi in base alle licenze, in base al numero di licenze alla fine del periodo di fatturazione precedente.</li>
<li>Eventuali modifiche del numero di licenze verranno addebitate/accreditate posticipatamente (con un calcolo proporzionale basato su licenza/giorni). Per il calcolo proporzionale viene usata la formula seguente: [ARROTONDA((ARROTONDA(Prezzo unitario * Quantità / Numero di giorni nel mese della ripartizione, 2) * Numero di giorni per la ripartizione) / Quantità, 2) * Quantità]</li>
<li>Gli addebiti sono riferiti alle postazioni vendute e non alle postazioni sottoposte a provisioning.</li>
</ul></td>
</tr>
<tr class="even">
<td>Rettifiche/crediti/annullamenti</td>
<td><ul>
<li>Non sono attualmente previsti costi di risoluzione anticipata per l'annullamento dei servizi in base alle licenze.</li>
<li>I crediti per l'annullamento dei servizi in base alle licenze vengono calcolati in modo proporzionale per i giorni inutilizzati nel caso di annullamenti precedenti alla data di scadenza (così come le riduzioni di licenze in base alla formula precedente).</li>
</ul></td>
</tr>
</tbody>
</table>

 

## <a name="usage-based-billing"></a>Fatturazione in base all'uso


Azure funziona con un modello di "pagamento a consumo", in base al quale vengono addebitati solo i servizi di Azure effettivamente usati.

<table>
<colgroup>
<col width="50%" />
<col width="50%" />
</colgroup>
<tbody>
<tr class="odd">
<td>Regole per la fatturazione</td>
<td><ul>
<li>Le sottoscrizioni sono mensili e rinnovate automaticamente in base alle nuove tariffe del servizio a consumo. La fatturazione è mensile in via posticipata, in base all'uso.</li>
<li>Le tariffe per i servizi a consumo possono variare all'interno del ciclo di fatturazione.
<ul>
<li>Aumenti di prezzo: è previsto un preavviso di 30 giorni</li>
<li>Riduzioni del prezzo: attive dal giorno della modifica.</li>
<li>Per le sottoscrizioni esistenti verranno usate le tariffe in vigore all'inizio del ciclo di fatturazione.</li>
<li>Le nuove sottoscrizioni (create all'interno del ciclo di fatturazione) usano le tariffe in vigore alla data di creazione.</li>
</ul></li>
</ul></td>
</tr>
<tr class="even">
<td>Rettifiche/crediti/annullamenti</td>
<td><ul>
<li>I pagamenti con rettifiche compariranno nella fattura mensile successiva.</li>
<li>Non sono attualmente previsti costi di risoluzione anticipata per l'annullamento dei servizi in base all'uso.</li>
<li>I crediti di qualsiasi tipo, inclusi quelli per il contratto di servizio, compariranno nella fattura mensile successiva.</li>
</ul></td>
</tr>
</tbody>
</table>

