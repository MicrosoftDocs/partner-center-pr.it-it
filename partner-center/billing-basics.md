---
title: Panoramica della fatturazione del Centro per i partner
ms.topic: article
ms.date: 05/05/2020
description: Scopri le informazioni di base sulla fatturazione e le fatture per i partner CSP nel Centro per i partner. Include informazioni su come emettere fatture ai clienti e come trovare e leggere la fattura.
ms.service: partner-dashboard
ms.subservice: partnercenter-csp
author: sodeb
ms.author: sodeb
ms.localizationpriority: high
ms.custom: SEOMAY.20
ms.openlocfilehash: 4ff64c265aadacca5389c16168d1e161936f5e88
ms.sourcegitcommit: e243bc0ef337f5d92c5b208ce6bb9dc5f179b185
ms.translationtype: HT
ms.contentlocale: it-IT
ms.lasthandoff: 07/31/2020
ms.locfileid: "87468529"
---
# <a name="billing-overview-for-csp-program-partners-working-in-partner-center"></a>Panoramica della fatturazione per i partner del programma CSP che lavorano nel Centro per i partner 

**Si applica a**

- Centro per i partner
- Partner inclusi nel programma Cloud Solution Provider (CSP)

**Ruoli appropriati**

- Agente amministratore
- Amministratore fatturazione
- Amministratore globale
- Agente di supporto tecnico
- Agente di vendita

## <a name="find-your-bill"></a>Trovare una fattura

Per trovare una fattura:

1. [Accedi al dashboard Centro per i partner](https://partner.microsoft.com/dashboard/home).

2. Scegli **Billing** (Fatturazione) dal menu a sinistra.

3. Puoi usare la pagina **Billing** (Fatturazione) per scaricare la fattura più recente oppure la sezione **Billing history** (Cronologia di fatturazione) per scaricare fatture precedenti.

## <a name="bill-your-customers"></a>Fatturare ai propri clienti

Non sono previsti requisiti o condizioni Microsoft per la modalità di gestione della fatturazione.

Per determinare l'utilizzo di un cliente, [vedi i file di riconciliazione](#find-your-bill). Puoi usare il nome del cliente e altri campi pertinenti per determinare l'utilizzo.

### <a name="billing-types"></a>Tipi di fatturazione

I tipi di fatturazione in Partner Center includono la **fatturazione in base alle licenze**, la **fatturazione in base all'utilizzo** e la **fatturazione una tantum**. 

### <a name="billing-currency"></a>Valuta di fatturazione

**Fatturazione in base alle licenze e in base all'utilizzo**: Riceverai gli addebiti per i prodotti nella valuta del paese o dell'area geografica in cui ti trovi. L'addebito sarà lo stesso indipendentemente dalla località in cui si trova il cliente a cui hai venduto i prodotti.

**Fatturazione una tantum**: la tua fattura verrà generata nel contesto della valuta del cliente. Questo significa che se sei un partner che opera con i clienti da valute fatturabili diverse, riceverai una fattura per ogni tipo di valuta del cliente. Scopri di più sulla fatturazione [una tantum e ricorrente](azure-plan-billing.md). 

## <a name="invoices"></a>Fatture

La fattura è un riepilogo di tutti gli addebiti per il periodo di fatturazione corrente. Sono inclusi gli addebiti per il programma, per tutti i prodotti e per tutti i clienti. Per esempi di scenari di fatturazione mensile e annuale, vedi [Scenari di fatturazione comuni](common-billing-scenarios.md).

Per la fatturazione in base all'utilizzo e in base alle licenze, la fattura è disponibile entro due (2) giorni dalla data di fatturazione selezionata nell'ora UTC. Se, ad esempio, la tua data di fatturazione è il 12 settembre, il processo di generazione della fattura inizierà alle 12:00 UTC del giorno 13 e terminerà entro le 12:00 UTC del giorno 14. 

Per la fatturazione una tantum e ricorrente, il periodo di fatturazione è allineato al mese di calendario e i file di fattura/riconciliazione saranno disponibili entro il giorno 8 di ogni mese. Per altre informazioni, leggi [Fatturazione del piano di Azure](azure-plan-billing.md). 

## <a name="price-lists"></a>Listini prezzi

I listini prezzi vengono aggiornati ogni mese. Un'anteprima dei listini prezzi è disponibile un (1) mese in anticipo.

Per visualizzare i listini prezzi:

1. [Accedi al dashboard Centro per i partner](https://partner.microsoft.com/dashboard/home).
2. Scegli **Sell** (Vendita) dal menu a sinistra e quindi fai clic su **Pricing and offers** (Prezzi e offerte).
3. Nella pagina **Pricing and offers** (Prezzi e offerte) puoi visualizzare sei mesi di listini prezzi (incluso il mese corrente) e un'anteprima di listini prezzi (se applicabile).

I prezzi **in base alle licenze** sono garantiti per l'intera durata dell'abbonamento, in genere 12 mesi dalla data di acquisto. 

I **prezzi in base all'utilizzo** possono variare di mese in mese.

**I prezzi per i prodotti, i servizi e gli abbonamenti software** sono garantiti per la durata dell'abbonamento. Possono tuttavia cambiare con il rinnovo.

Potrai prendere visione delle **rettifiche** e dei **crediti** posticipatamente nella fattura successiva, dopo l'applicazione del credito o della rettifica.

## <a name="payment-terms"></a>Condizioni di pagamento

Le condizioni di pagamento sono a 60 giorni dalla data della fattura. Le fatture devono essere pagate entro la data di scadenza della fattura (60 giorni dopo la data di fatturazione) oppure l'account risulterà insolvente con possibili ripercussioni sull'iscrizione al programma CSP. 

Puoi riottenere tutte la funzionalità complete degli account sospesi dopo il pagamento dell'importo dovuto.

### <a name="taxes-and-vat"></a>Imposte e IVA

Le imposte vengono applicate in base ai dettagli da te forniti (non quelli dei clienti), perché la relazione di fatturazione esiste tra te e Microsoft. Puoi inviare l'identificatore fiscale durante il processo di configurazione dell'account o tramite una richiesta di supporto in un secondo momento. Le modifiche saranno riportate nel ciclo di fatturazione successivo.

Per richiedere l'**esenzione dalla ritenuta d'acconto e dall'IVA**, devi inoltrare la documentazione fiscale appropriata tramite una richiesta di supporto. Le modifiche e i rimborsi appropriati saranno visibili nel ciclo di fatturazione successivo. Scopri di più sull'[invio della ritenuta d'acconto](withholding-tax-credit-form.md). 

Per l'**esenzione IVA (imposta sul valore aggiunto)** , devi inviare il numero di partita IVA (convalidato da Microsoft) tramite una richiesta di servizio.  Se la partita IVA viene inviata dopo la configurazione dell'account (tramite una richiesta di supporto), le fatture precedenti a tale richiesta non riporteranno il numero di partita IVA sul file in formato PDF della fattura. Le modifiche saranno riportate nel ciclo di fatturazione successivo.

Per altri dettagli sugli obblighi fiscali, puoi rivolgerti all'ufficio imposte locale o al tuo consulente fiscale di fiducia.

### <a name="change-billing-frequency"></a>Modificare la frequenza di fatturazione

La frequenza di fatturazione viene modificata a livello di ordine e, dopo aver apportato una modifica, il ciclo di fatturazione modificato verrà applicato a tutti gli abbonamenti inclusi nell'ordine. 

Per modificare la frequenza di fatturazione di un servizio online per un cliente:

1. [Accedi al dashboard Centro per i partner](https://partner.microsoft.com/dashboard/home).
2. Scegli **Customers** (Clienti) dal menu a sinistra.
3. Seleziona il cliente per cui vuoi modificare la frequenza di fatturazione dell'abbonamento.
4. Nella pagina **Subscriptions** (Abbonamenti) del cliente seleziona l'abbonamento che vuoi modificare.
5. Nella pagina **Details** (Dettagli), in **Billing frequency** (Frequenza di fatturazione), seleziona **Monthly** (Mensile) o **Annual** (Annuale). Verrà visualizzata una pagina di conferma con informazioni importanti sulla modifica della frequenza di fatturazione, oltre a un elenco degli abbonamenti che stanno per essere modificati.
6. Scegli **OK** per apportare la modifica oppure **Annulla** per annullarla.

### <a name="adjustmentscreditscancellations"></a>Rettifiche/crediti/annullamenti

I crediti per l'annullamento dei servizi basati su licenza vengono calcolati in modo proporzionale per i giorni inutilizzati nel caso di annullamenti precedenti alla data di scadenza (così come le riduzioni di licenze in base alla formula seguente:

[ROUND((ROUND(Prezzo unitario * Quantità / Numero di giorni nel mese della ripartizione, 2) * Numero di giorni per la ripartizione) / Quantità, 2) * Quantità] 

Non vengono applicate penali per la risoluzione anticipata per l'annullamento dei servizi in base alle licenze.

### <a name="billing-rules"></a>Regole per la fatturazione
Attualmente esistono due tipi di frequenze di fatturazione: annuale e mensile.  
Le tariffe per i servizi a consumo possono variare all'interno del ciclo di fatturazione.

#### <a name="annual-billing-rules"></a>Regole per la fatturazione annuale 

- Le sottoscrizioni sono annuali e rinnovate automaticamente.  

- La fatturazione avviene in 12 rate mensili o con un pagamento annuo per ogni abbonamento annuale. 

- La fatturazione avviene in anticipo per il periodo di fatturazione successivo per i servizi in base alle licenze, in base al numero di licenze alla fine del periodo di fatturazione precedente. 

- Eventuali modifiche del numero di licenze verranno addebitate/accreditate posticipatamente (con un calcolo proporzionale basato su licenza/giorni). Per il calcolo proporzionale viene usata la formula seguente: 

  - [ROUND((ROUND(Prezzo unitario * Quantità / Numero di giorni nel mese della ripartizione, 2) * Numero di giorni per la ripartizione) / Quantità, 2) * Quantità] 

- Gli addebiti sono riferiti alle licenze vendute e non a quelle di cui è stato effettuato il provisioning. 

#### <a name="monthly-billing-rules"></a>Regole per la fatturazione mensile 

- Gli abbonamenti sono mensili e si rinnovano automaticamente in base alle nuove tariffe del servizio a consumo. Ti viene addebitato ogni mese l'utilizzo del mese precedente. 

- Le tariffe per i servizi a consumo possono variare all'interno del ciclo di fatturazione. 

- Nella fattura ricevuta ti verranno addebitati solo i costi accumulati per il mese specifico. 

## <a name="manage-one-time-billing"></a>Gestire la fatturazione una tantum

### <a name="billing-status-invoices-and-reconciliation-files"></a>Stato della fatturazione, fatture e file di riconciliazione

Per visualizzare lo stato della fatturazione corrente, le fatture e i file di riconciliazione:

1. Accedi al [dashboard](https://partner.microsoft.com/dashboard/home) Centro per i partner.
2. Nel menu a sinistra scegli **Fatturazione** e quindi seleziona **Acquisti ricorrenti e una tantum**.
3. Nella pagina relativa allo stato della fatturazione seleziona una fattura o un file di riconciliazione per visualizzare informazioni più dettagliate.

### <a name="customer-order-history"></a>Cronologia ordini di un cliente

Per visualizzare la cronologia ordini di un cliente:

1. Accedi al [dashboard](https://partner.microsoft.com/dashboard/home) Centro per i partner.
2. Scegli **Customers** (Clienti) dal menu a sinistra.
3. Nella pagina **Customers** (Clienti) individua il cliente di cui vuoi visualizzare la cronologia ordini. Seleziona la freccia rivolta verso il basso per espandere il record del cliente.
4. Scegli **View orders** (Visualizza ordini) per visualizzare la cronologia ordini del cliente.

### <a name="credit-notes"></a>Note di accredito

Potrebbe essere necessario richiedere un credito o emettere una nuova fattura per i motivi seguenti:

- Correzioni da apportare all'ordine di acquisto o all'indirizzo.
- Applicazione di un rimborso fiscale dopo la generazione della fattura. Puoi richiedere un credito o emettere una nuova fattura per ottenere il rimborso fiscale a fronte della fattura originale. Lo stesso si applica ai rimborsi. Puoi richiedere un credito o rifatturare la fattura originale e quindi incassare un rimborso.

**Per tutte le transazioni una tantum e ricorrenti**, Microsoft può emettere una nota di credito nel caso in cui tu richieda un credito o una nuova fattura. La fattura viene annullata quando viene emesso il credito. 