---
title: Consolidare gli account aziendali
description: Informazioni su come consolidare gli account Partner Membership Center (PMC) in un unico account nel Centro per i partner. Si applica alla migrazione da Partner Membership Center (PMC) al Centro per i partner.
ms.topic: article
ms.service: partner-dashboard
ms.subservice: partnercenter-csp
author: parthpandyaMSFT
ms.author: parthp
ms.localizationpriority: high
ms.custom: SEOMAY.20
ms.date: 05/05/2020
ms.openlocfilehash: a03f2c6881580f73f4d90c248d7190e92f5335f1
ms.sourcegitcommit: 6d45415908711cd0e28aeb19756b036274dcd326
ms.translationtype: HT
ms.contentlocale: it-IT
ms.lasthandoff: 07/15/2020
ms.locfileid: "86390548"
---
# <a name="consolidate-your-company-accounts-when-migrating-from-pmc-to-partner-center"></a>Consolidare gli account aziendali durante la migrazione da PMC al Centro per i partner

**Ruoli appropriati**

- Amministratore dei partner MPN
- Amministratore degli account

In Partner Membership Center una società può disporre di molti account e posizioni. Ogni posizione dispone di un proprio account. Quando esegui la migrazione al Centro per i partner, tutti gli account e tutte le posizioni vengono consolidati in un unico account globale del partner con diverse posizioni. Gli elementi seguenti si spostano con il tuo account: ID MPN, competenze, acquisti, offerte, programmi e risorse di marketing. Non verrà perso alcun dato.

Quando accedi al Centro per i partner per la prima volta, vieni aggiunto come amministratore MPN per il tuo account del Centro per i partner. Questo ruolo consente di amministrare l'account, aggiungere utenti, assegnare autorizzazioni ed eseguire altre attività amministrative.

## <a name="why-should-you-consolidate-your-multiple-accounts-in-pmc-into-one-account-in-partner-center"></a>Perché consolidare più account in Partner Membership Center in un account del Centro per i partner?

1. Tutto è disponibile in un unico account, di conseguenza è più semplice gestire l'account Microsoft Partner Network.

2. La gestione e la pubblicazione di soluzioni di co-selling sono più facili con una struttura con un unico account.

3. Microsoft ti riconoscerà come società, con conseguente riconoscimento dei ricavi consolidato, per avere l'immagine completa per tutte le posizioni.  

4. Dovrai pagare le competenze e i Microsoft Action Pack una sola volta, ogni anno.

5. Dopo aver consolidato gli account, potresti essere idoneo per altre competenze. Puoi anche risultare idoneo ad altri programmi di incentivi.

## <a name="what-happens-during-consolidation-of-accounts"></a>Cosa accade durante il consolidamento degli account

- Non è possibile modificare i dettagli nella schermata dei dettagli della società. Questi dettagli sono relativi all'account globale del partner.

- Gli account in Partner Membership Center verranno consolidati nell'account globale del partner.

- Tutte le località in PMC verranno trasferite in questo account globale del partner del Centro per i partner esistente come posizioni. Puoi anche aggiungere altre posizioni. Per altre informazioni sulle posizioni, vedi [Gestire l'account partner: Posizioni](manage-locations.md).

- Dopo aver completato il processo di consolidamento, non sarà possibile invertirlo. Tutti i dettagli delle società verranno visualizzati come posizioni all'interno dell'account globale del partner esistente. 

- Tutti gli ID MPN vengono conservati durante il consolidamento.

- Tutte le competenze esistenti (Gold/Silver) e gli acquisti (Microsoft Action Pack/Gold/Silver) vengono conservati durante il consolidamento. Vengono conservati anche offerte, programmi e risorse di marketing correlati.

- In quanto utente che ha eseguito l'accesso con l'ID di posta elettronica aziendale, verrai automaticamente aggiunto come amministratore MPN e amministratore account all'account globale del partner. In questo modo, potrai amministrare l'account in base alle esigenze.

## <a name="consolidating-your-go-to-market-offers-programs-and-competencies"></a>Consolidamento di offerte, programmi e competenze go-to-market

In Partner Membership Center ogni posizione può disporre di proprie competenze, di propri Microsoft Action Pack e di altre offerte di marketing specifici di una posizione.

Nel Centro per i partner questi account di posizione verranno consolidati in un unico account globale (PGA). Ciò significa che vengono consolidati anche tutti i programmi, le offerte e le competenze go-to-market. I toolkit di vantaggi aggiuntivi (ABTK) non saranno disponibili. Puoi tuttavia organizzare la distribuzione di competenze, programmi, offerte e risorse di marketing necessari per la tua azienda. Dopo il consolidamento, viene fornita un'estensione. Questa estensione consente alla società di sfruttare le risorse, le offerte e i programmi di marketing usati in PMC per un ulteriore anno.

Per altre informazioni sulle differenze tra Partner Membership Center e il Centro per i partner, vedi [Passare da Partner Membership Center al Centro per i partner](guide-to-migration.md).
