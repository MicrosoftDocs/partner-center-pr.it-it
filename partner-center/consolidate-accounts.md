---
title: Consolidamento degli account aziendali | Centro per i partner
ms.topic: article
ms.date: 11/15/2019
ms.service: partner-dashboard
ms.subservice: partnercenter-csp
description: Scopri come consolidare gli account Partner Membership Center (PMC) in un unico account nel Centro per i partner. Questa operazione viene effettuata quando esegui la migrazione da PMC al Centro per i partner.
ms.assetid: 4A07A85A-594E-4121-808C-37E7FA18A0C5
author: laurabrenner
ms.author: labrenne
ms.localizationpriority: high
ms.custom: seodec18
ms.openlocfilehash: 77d148ccd1f71d06844b2f3467dcfb0fab967dfa
ms.sourcegitcommit: 524d3121e5053a74911e2fd4e9cf5aab14f6b48d
ms.translationtype: HT
ms.contentlocale: it-IT
ms.lasthandoff: 11/20/2019
ms.locfileid: "74252065"
---
# <a name="consolidate-your-company-accounts"></a>Consolidare gli account aziendali

In Partner Membership Center una società può disporre di molti account e posizioni. Ogni posizione dispone di un proprio account. Quando esegui la migrazione al Centro per i partner, tutti gli account e tutte le posizioni vengono consolidati in un unico account globale primario con diverse posizioni. Gli ID MPN, i vantaggi, le competenze e gli acquisti vengono spostati con te. Niente andrà perduto. 

Quando accedi al Centro per i partner per la prima volta, vieni aggiunto come amministratore MPN per il tuo account del Centro per i partner in modo da poter amministrare l'account, aggiungere utenti, assegnare autorizzazioni e così via. 

## <a name="why-should-you-consolidate-your-multiple-accounts-in-pmc-into-one-account-in-partner-center-when-you-migrate"></a>Perché consolidare più account di Partner Membership Center in un account del Centro per i partner quando esegui la migrazione

1. Sarà più semplice gestire l'account Microsoft Partner Network con tutti gli elementi in un unico account.

2. La gestione e la pubblicazione di soluzioni di co-selling sono più facili con una struttura con un unico account.

3. Microsoft ti riconoscerà come società, con conseguente riconoscimento dei ricavi consolidato, per avere l'immagine completa per tutte le posizioni.  

4. Dovrai pagare le competenze e i Microsoft Action Pack una sola volta, ogni anno.

5. Dopo aver consolidato gli account, potresti essere idoneo per altre competenze. In questo caso, puoi anche ottenere l'idoneità a programmi di incentivi per i quali non eri precedentemente idoneo.


## <a name="what-happens-during-consolidation-of-accounts"></a>Cosa accade durante il consolidamento degli account

- Non potrai modificare i dettagli nella schermata dei dettagli della società perché sono relativi all'account globale primario. 

- Gli account in Partner Membership Center (attualmente in fase di trasferimento) verranno consolidati nell'account globale primario. 

- Tutte le posizioni in Partner Membership Center verranno spostate nell'account globale primario esistente del Centro per i partner come posizioni e sarà possibile aggiungerne altre. Per altre informazioni sulle posizioni, vedi [Gestire l'account partner - Posizioni](manage-locations.md).

- Al termine del consolidamento, tutti i dettagli delle società verranno visualizzati come posizioni all'interno dell'account globale primario. Una volta consolidate le società, non puoi annullare il processo.

- Tutti gli ID MPN vengono conservati durante il consolidamento.

- Tutte le competenze esistenti (Gold/Silver), gli acquisti (Microsoft Action Pack/Gold/Silver) e i vantaggi associati vengono conservati durante il consolidamento.

- In quanto utente che ha eseguito l'accesso con l'ID di posta elettronica aziendale, verrai automaticamente aggiunto come amministratore MPN e amministratore account all'account globale primario in modo da poter amministrare l'account in base alle esigenze. 


## <a name="consolidating-your-benefits-and-competencies"></a>Consolidamento dei vantaggi e delle competenze

In Partner Membership Center ogni posizione può disporre di proprie competenze, di propri Microsoft Action Pack e di altri vantaggi specifici di una posizione.

Poiché nel Centro per i partner tutti gli account delle posizioni verranno consolidati in un unico account globale, verranno consolidati anche i vantaggi e le competenze. I toolkit di vantaggi aggiuntivi (ABTK) non saranno disponibili. Potrai tuttavia organizzare la distribuzione dei vantaggi e delle competenze secondo le esigenze aziendali. Quando esegui il consolidamento, viene fornita un'estensione che garantisce che i vantaggi di cui ha usufruito la società in Partner Membership Center vengano estesi per un altro anno.

Per altre informazioni sulle differenze tra Partner Membership Center e il Centro per i partner, vedi [Passare da Partner Membership Center al Centro per i partner](guide-to-migration.md).

