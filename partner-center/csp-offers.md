---
title: Offerte dei partner nel programma CSP
ms.topic: article
ms.date: 06/05/2020
ms.service: partner-dashboard
ms.subservice: partnercenter-csp
description: Come partner del programma CSP, puoi trovare informazioni sul catalogo in continua crescita dei servizi cloud Microsoft e delle offerte che puoi vendere ai clienti.
author: LauraBrenner
ms.author: labrenne
keywords: Cloud Solution Provider, programma cloud solution provider, CSP, aggiungere un prodotto, vendere ai clienti, offerte partner, offerte CSP, servizi basati sul cloud, Azure, Office 365, Dynamics, partner CSP, vendere in CSP, istanze riservate Azure, istanze di macchina virtuale riservate di Azure, prenotazioni di Azure, servizi online, software in abbonamento, AHUB, SQL Server su Azure, Windows Server in Azure, abbonamenti dei clienti
ms.localizationpriority: high
ms.custom: SEOMAY.20
ms.openlocfilehash: 73313831bd1536e7f102520b1fd0df4606aa56dc
ms.sourcegitcommit: 7abdd277c0eea51237c97cbb163a4943fd740356
ms.translationtype: HT
ms.contentlocale: it-IT
ms.lasthandoff: 06/06/2020
ms.locfileid: "84467241"
---
# <a name="overview-of-partner-offers-in-the-cloud-solution-provider-program"></a>Panoramica delle offerte dei partner nell'ambito del programma Cloud Solution Provider

**Si applica a**

- Partner CSP

**Ruoli appropriati**

- Agente amministratore
- Amministratore globale
- Agente di vendita

I partner Microsoft che partecipano al programma Cloud Solution Provider (CSP) hanno a loro disposizione un catalogo di offerte sempre più vasto. Puoi vendere la gamma completa di [servizi cloud Microsoft](https://partner.microsoft.com/cloud-solution-provider/products-and-services), nonché una varietà di offerte aggiuntive soggette a modifiche frequenti. Per visualizzare le offerte CSP del mese corrente, accedi al Centro per i partner e quindi alla pagina [**Prezzi e offerte**](https://partnercenter.microsoft.com/pcv/sales).  

Non sei ancora iscritto al programma Cloud Solution Provider? Per altre informazioni su come eseguire la registrazione, visita la pagina [Cloud Solution Provider](https://partner.microsoft.com/cloud-solution-provider). 

>[!NOTE]
>A partire dal 31 gennaio 2020 tutti i clienti dovranno aver firmato il contratto del cliente Microsoft. Questa disposizione riguarda i clienti nuovi e quelli esistenti. Per altre informazioni, leggi [Verificare l'accettazione da parte del cliente del contratto del cliente Microsoft](confirm-customer-agreement.md).

## <a name="what-you-can-sell-through-csp"></a>Prodotti vendibili tramite il programma CSP

Attualmente puoi vendere ai clienti CSP i seguenti tipi di prodotti e servizi:

### <a name="azure-reservations"></a>Prenotazioni di Azure

   I clienti possono riservare spazio in anticipo su macchine virtuali di Azure per un periodo di 1 o 3 anni.

   Per altre informazioni, vedi [Vendere istanze di macchina virtuale riservate di Microsoft Azure](azure-reservations.md).

### <a name="software"></a>Software

   I clienti possono acquistare abbonamenti relativi al software (per Windows Server e SQL Server, per un periodo di 1 o 3 anni, per l'esecuzione in istanze di macchina virtuale riservate di Azure).

   Per altre informazioni, vedi [Vendere abbonamenti software tramite CSP](csp-software-subscriptions.md).  

### <a name="online-services"></a>Servizi online

   *Servizi online* è il nuovo nome usato per gli attuali *abbonamenti*. Per semplificare l'ordine di più tipi di prodotti da un'unica posizione, il flusso di attività "Aggiungi abbonamento" è stato integrato nel flusso di attività "Aggiungi prodotti".

   Per altre informazioni, vedi [Abbonamenti dei clienti](customer-subscriptions.md).

### <a name="software-as-a-service-saas-and-other-azure-marketplace-products"></a>Software come un servizio (SaaS) e altri prodotti di [Azure Marketplace](https://azuremarketplace.microsoft.com/marketplace)

   Puoi vendere abbonamenti a prodotti SaaS di fornitori di software indipendente (ISV). Per visualizzare solo le offerte SaaS in **Servizi online**, usa i filtri per impostare **Editore** su **Partner**. Verranno mostrate tutte le offerte SaaS che possono essere acquistate per quel cliente.

   Puoi anche trovare informazioni su questi prodotti nella pagina **Marketplace** . Tieni presente che questa pagina include anche informazioni su altri tipi di prodotti che devono essere acquistati dal portale di Azure, non dal Centro per i partner.

   Per altre informazioni, vedi [Panoramica del marketplace commerciale CSP](CSP-commercial-marketplace-overview.md).

## <a name="add-products-page-details"></a>Dettagli della pagina Aggiungi prodotti

Nell'elenco seguente sono identificate tutte le nuove aree della pagina **Aggiungi prodotti**.

**Aggiungi prodotti**: questa pagina include tutti i tipi di prodotti disponibili per la vendita ai clienti

**Categorie di prodotti** - **Azure, Servizi online, Software**: seleziona il tipo di prodotto a cui sei interessato in modo che vengano visualizzati solo tali prodotti

**Segmento**: identifica il tipo generico di entità, ad esempio commerciale o governativa, a cui intendi effettuare la vendita

**Editore**: seleziona i tipi di prodotti che vuoi visualizzare, ovvero app create da Microsoft o da editori di terze parti

**Tipo di fatturazione**: indica se il prodotto viene fatturato in base al numero di licenze o all'utilizzo

**Categoria**: indica il tipo di attività supportato dal prodotto e se viene offerta una versione di valutazione

**Visualizza SKU, Visualizza prodotto**: seleziona l'una o l'altra opzione per passare dall'elenco dei prodotti a quello degli SKU e viceversa. La pagina **Prodotti** elenca i vari prodotti singolarmente, mentre la pagina **SKU** elenca gruppi di prodotti.

## <a name="buy-csp-offers"></a>Acquistare offerte CSP

Per acquistare prodotti e servizi per conto dei tuoi clienti CSP, seleziona gli elementi desiderati dal cliente, aggiungili al carrello creando un ordine, quindi rivedi e invia l'ordine. Il processo generale è quello descritto di seguito. Per altri dettagli sugli ordini di un tipo di prodotto specifico, vedi i collegamenti sopra riportati.

>[!Note]
>Un'offerta CSP deve essere disponibile sia nel paese del tuo tenant che in quello del cliente. Se ad esempio il tuo tenant si trova in Slovacchia e quello del cliente si trova in Germania, non potrai vendere Dynamics 365 Business Central Premium a tale cliente, perché questa offerta non è attualmente disponibile in Slovacchia.

1. Scegli **Clienti** dal menu Centro per i partner e individua il cliente che intende acquistare da te. 

2. Seleziona la freccia a discesa in fondo alla riga del cliente per espandere il relativo record, quindi seleziona **Aggiungi prodotti**. A partire da questo momento, stai creando un ordine. Un ordine può includere più elementi di tipo diverso, che devono però essere tutti destinati allo stesso cliente.

3. Nella pagina **Aggiungi prodotti** scegli **Azure**, **Servizi online** o **Software**.

4. Ottimizza i filtri disponibili per trovare più facilmente i prodotti che stai cercando. Per visualizzare l'elenco completo dei contenuti disponibili, imposta i filtri applicabili su **qualsiasi**.

5. Seleziona il prodotto desiderato dal cliente, immetti la quantità richiesta e seleziona **Aggiungi al carrello**.

6. Ripeti i passaggi 4 e 5 finché non avrai aggiunto al carrello tutti gli elementi necessari. Seleziona **Rivedi** per verificare che il tuo ordine sia corretto.  

7. Nella pagina **Rivedi i tuoi ordini** verifica o modifica i prodotti e la quantità, quindi seleziona **Acquista** per acquistare l'ordine.

8. I dettagli dell'ordine, incluso il numero d'ordine, vengono visualizzati nella pagina successiva. Seleziona **Fatto** per passare alla pagina **Cronologia ordini**.

## <a name="rules-for-special-segments"></a>Regole per segmenti speciali

Alcune offerte basate su licenze possono essere acquistate solo in determinate condizioni. Tra le offerte di segmenti speciali sono incluse le offerte Formazione, No profit o Government Community Cloud (GCC). Per informazioni dettagliate su queste condizioni di acquisto, vedere l'argomento [Regole di acquisto per segmenti speciali](get-special-pricing-for-offers.md#purchase-rules-for-special-segments).

## <a name="next-steps"></a>Passaggi successivi

Per informazioni sul funzionamento del processo di fatturazione, vedi [Nozioni di base sulla fatturazione](https://docs.microsoft.com/partner-center/billing-basics).

Per informazioni sull'acquisto con il piano di Azure, vedi [Acquistare il piano di Azure](purchase-azure-plan.md).
