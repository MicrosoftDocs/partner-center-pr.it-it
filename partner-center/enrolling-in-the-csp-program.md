---
title: Iscriversi al programma Cloud Solution Provider
ms.topic: how-to
ms.date: 10/29/2020
ms.service: partner-dashboard
ms.subservice: partnercenter-csp
description: Informazioni su come iscriversi al modello di vendita del programma Cloud Solution Provider (CSP) più adatto per l'azienda, ad esempio come rivenditore indiretto o partner con fatturazione diretta.
author: BillLinzbach
ms.author: BillLi
ms.localizationpriority: high
ms.custom: SEOMAY.20
ms.openlocfilehash: d94941cf7f2530b7c60c099035a90f7a792e7a7a
ms.sourcegitcommit: 7dd8aa793922160102a7a6aaca2c7e8f9a49b8a9
ms.translationtype: HT
ms.contentlocale: it-IT
ms.lasthandoff: 10/30/2020
ms.locfileid: "93045396"
---
# <a name="enroll-in-the-cloud-solution-provider-program"></a>Iscriversi al programma Cloud Solution Provider

**Si applica a**

- Centro per i partner  

**Ruoli appropriati**

- Amministratore globale

## <a name="get-started"></a>Operazioni preliminari

La domanda in rapida crescita di soluzioni e servizi basati sul cloud offre ai partner Microsoft di tutte le dimensioni numerose opportunità per sviluppare attività redditizie basate sulle soluzioni cloud. I partner che sono pronti a entrare nel mercato, ma che non intendono gestire fornitori multipli o potrebbero non avere predisposto un'infrastruttura di gestione delle relazioni con i clienti (CRM, Customer Relationship Management) end-to-end, possono iscriversi al programma Cloud Solution Provider di Microsoft in qualità di rivenditori indiretti.

Per iscriverti al programma Cloud Solution Provider hai innanzitutto bisogno di un ID MPN. Non ne hai già uno? Acquisiscilo [qui](https://partner.microsoft.com/).

Per compilare la domanda di partecipazione al programma CSP, ti serviranno l'ID MPN e l'indirizzo completo della tua azienda, le coordinate bancarie e l'indirizzo e-mail aziendale del dipendente che opererà come amministratore per il Centro per i partner.

1. Accedi al Centro per i partner con il tuo indirizzo e-mail aziendale, ad esempio con le credenziali del tenant di Azure AD.

2. Crea il tuo profilo di partner e associa l'ID MPN al profilo.
Potrebbero essere necessari diversi giorni per esaminare e verificare le informazioni fornite. Ti invieremo un'e-mail al termine della revisione.

3. Dopo che Microsoft avrà verificato le informazioni che hai fornito, accetta le condizioni del contratto per rivenditori indiretti Microsoft.

> [!IMPORTANT]  
> Attualmente un partner iscritto al programma CSP non può rivendere servizi online a un altro partner del programma CSP. Microsoft rivede continuamente i criteri e le funzionalità di tutti i programmi. Tutte le novità sui rilasci di funzionalità o sulle modifiche relative ai criteri saranno annunciate tramite i consueti canali di comunicazione, inclusi gli [annunci del Centro per i partner](announcements/index.md).

## <a name="enroll-as-an-indirect-reseller"></a>Iscriversi come rivenditore indiretto

Se ti iscrivi al programma CSP come rivenditore indiretto, non acquisterai i prodotti direttamente e non riceverai le fatture direttamente da Microsoft. Lavorerai invece con provider indiretti, noti anche come distributori, che effettuano le transazioni direttamente con Microsoft.

Collaborando con un provider indiretto, non devi avere l'infrastruttura necessaria per operare sul mercato o acquistare direttamente da Microsoft, ma puoi lavorare con un provider esperto di tecnologie per realizzare i tuoi successi. Nel modello provider-rivenditore, il provider acquista da Microsoft servizi e soluzioni cloud e conta su di te per la distribuzione dei prodotti e la fornitura dei servizi.

Il supporto e i servizi offerti variano a seconda del provider indiretto scelto. Valutare pertanto i provider presenti nella propria zona per individuare quelli che soddisfano meglio le proprie esigenze. In genere, la maggior parte dei provider:

- Fornisce al rivenditore assistenza e formazione tecnica

- Aiuta il rivenditore a commercializzare prodotti e servizi

- Aiuta il rivenditore a stabilire le condizioni di finanziamento e credito

Se non lavori ancora con un provider (noto anche come distributore), puoi avviare una [ricerca nell'elenco dei provider ufficiali Microsoft](https://partnercenter.microsoft.com/partner/find-a-provider) per individuarne uno.

Per altre informazioni su quanto è necessario per partecipare al programma Cloud Solution Provider come rivenditore indiretto, vedi [Iniziare come rivenditore indiretto](https://partner.microsoft.com/cloud-solution-provider/whats-required) nel [sito Web Microsoft Partner Network](https://partner.microsoft.com/). 

## <a name="enroll-as-a-direct-bill-partner"></a>Iscriversi come partner con fatturazione diretta

Come partner con fatturazione diretta, sei titolare della relazione completa con il cliente e con Microsoft. I requisiti per l'iscrizione come partner con fatturazione diretta sono stati aggiornati in data 27 ottobre 2020. Questi requisiti permetteranno di accelerare la crescita dell'azienda con il giusto modello di Cloud Solution Provider e a rafforzare i rapporti con i clienti tramite servizi e supporto a valore aggiunto.  

### <a name="minimum-requirements"></a>Requisiti minimi

|**Requisito**|                             |
|--------------------------------|--------------------------------------------------------------|
|**ID MPN**   |Appartenenza a Microsoft Partner Network e ID MPN attivi per la località in cui si vuole vendere.    |
|**Verifica dell'autenticità**   |L'autorità di accettare e firmare contratti legali per conto della tua organizzazione.|
|**Supporto tecnico**   |La possibilità di fornire il primo livello di supporto per il prodotto cloud ai clienti. <br>Un piano di supporto Microsoft, tra Supporto avanzato per i partner (ASfP, Advanced Support for Partners) o Supporto tecnico Premier per i partner (PSfP, Premier Support for Partners), in base alle tue esigenze. [Confronta i piani di supporto](https://partner.microsoft.com/support/partnersupport).<br> IMPORTANTE: devi essere sottoposto a una verifica della tua situazione creditizia prima di acquistare un piano di supporto. Se la verifica ha esito positivo, riceverai un'e-mail. |
|**Requisito dei ricavi**|Ricavi annuali del programma Cloud Solution Provider di almeno 300K USD nei dodici mesi precedenti come rivenditore indiretto. I partner possono esaminare i ricavi degli ultimi dodici mesi nel Centro per i partner.<br/>Le vendite relative ai 300K USD di ricavi ottenuti negli ultimi dodici mesi sono soggette a verifica da parte di Microsoft e può essere chiesto di fornire informazioni aggiuntive. Il requisito dei 300K USD di ricavi viene calcolato in base ai ricavi nel cloud e non include il software con licenza perpetua.|
|**Crediti** |L'infrastruttura organizzativa per la gestione della fatturazione e del provisioning dei clienti.|
|**Consiglio**|             |
|**Servizio gestito**   |Almeno un servizio gestito, servizio di proprietà intellettuale o soluzione applicativa al cliente. Per altre informazioni, vedi l’argomento relativo all’aggiunta di [servizi gestiti](https://partner.microsoft.com/business-opportunities/managed-services-provider).|

### <a name="verify-direct-bill-eligibility"></a>Verifica dell'idoneità per la fatturazione diretta

Dopo aver verificato che siano soddisfatti i requisiti minimi per l'iscrizione come partner con fatturazione diretta, è possibile passare al [modulo di iscrizione](https://partner.microsoft.com/pcv/register/joinnow/enrollmentwelcome/Reseller/migrate?cloudInstance=Global).

Dopo che Microsoft avrà verificato l'idoneità della tua azienda a iscriversi come partner con fatturazione diretta e che avrai completato la domanda di iscrizione, verranno esaminate e verificate le informazioni societarie che hai fornito nel processo di iscrizione. Nel corso di tale verifica verrà controllata anche la situazione creditizia della tua azienda. Se la tua azienda supera tale verifica, riceverai un'e-mail.
>[!IMPORTANT]
>La verifica della situazione creditizia della tua azienda può richiedere diversi giorni o anche di più. Durante questo periodo è importante NON acquistare un piano di supporto Microsoft. Procedi all'acquisto solo dopo che sarai stato informato di aver superato la verifica della tua situazione creditizia.

### <a name="transition-from-direct-bill-to-indirect-reseller"></a>Transizione da partner con fatturazione diretta a rivenditore indiretto

Man mano che il programma CSP si evolve e si espande, potresti giungere alla conclusione che preferisci parteciparvi come rivenditore indiretto piuttosto che come partner con fatturazione diretta. Puoi eseguire la transizione del tenant di fatturazione diretta al modello con rivenditore indiretto nel Centro per i partner.

Per informazioni sulla transizione da partner con fatturazione diretta a rivenditore indiretto, vedi [Transizione da partner CSP (Cloud Solution Provider) con fatturazione diretta a rivenditore CSP indiretto](transition-direct-to-indirect.md).

## <a name="csp-regional-markets-and-currencies"></a>Valute e mercati locali per CSP

La posizione dell'azienda determina il tuo mercato, ovvero le aree geografiche e/o i paesi in cui puoi vendere le offerte CSP. Per informazioni sulle posizioni di mercato e sulle valute, vedi [Mercati internazionali e valute del programma Cloud Solution Provider](regional-authorization-overview.md).
Leggere [Prerequisiti per aggiungere una nuova sede per un'azienda CSP](manage-locations.md).

## <a name="next-steps"></a>Passaggi successivi

- [Informazioni sul Contratto Microsoft Partner per i partner del programma CSP](microsoft-partner-agreement.md)