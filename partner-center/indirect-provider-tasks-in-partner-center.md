---
title: Collaborare con i rivenditori indiretti in CSP | Centro per i partner
description: "In qualità di provider indiretto, o distributore, puoi collaborare con rivenditori indiretti per ampliare il tuo mercato."
author: MaggiePucciEvans
ms.openlocfilehash: a06ba13e11ce640ca7985090125270b4b62fb447
ms.sourcegitcommit: 9f3c5bf5263ecd3fcc5bbfa5fb81be5a6590e966
ms.translationtype: HT
ms.contentlocale: it-IT
ms.lasthandoff: 11/03/2017
---
# <a name="partner-with-indirect-resellers-in-the-cloud-solution-provider-program"></a>Collaborare con i rivenditori indiretti nel programma Cloud Solution Provider

In un marketplace della tecnologia così complesso e in rapida evoluzione, i clienti desiderano sfruttare il margine competitivo che le soluzioni tecnologiche possono offrire. In un clima di questo tipo, è utile che i partner investano nella collaborazione con altri partner per ampliare le offerte e dare ai clienti la possibilità di aumentare la produttività.

Nuovi rivenditori stanno entrando nel mercato e cercando modi per offrire le proprie soluzioni a clienti di altri mercati e lingue. Come affermato provider di tecnologia, hai tutto ciò che occorre per collaborare con loro. Collaborare con i rivenditori indiretti nel programma Cloud Solution Provider (CSP) permette di entrare in contatto con altri partner, lanciare nuove soluzioni sul mercato e aumentare l'adozione di servizi cloud da parte dei clienti.

Nel modello provider-rivenditore indiretto (a due livelli) collabori con rivenditori indiretti per offrire ai clienti soluzioni cloud Microsoft. Acquisti i prodotti e le sottoscrizioni direttamente da Microsoft e offri queste soluzioni ai clienti tramite i tuoi rivenditori. 

In qualità di provider indiretto puoi usare il Centro per i partner per:

-   Entrare in contatto con rivenditori indiretti che possono aiutarti a espandere il tuo mercato e la tua base di clienti
-   Stabilire relazioni con rivenditori indiretti che consentono a entrambi di servire clienti in comune
-   Designare rivenditori indiretti per gestire clienti e sottoscrizioni specifici 
-   Gestire le relazioni con Microsoft, i clienti e i rivenditori indiretti da un'unica posizione

Per ulteriori informazioni sul modello indiretto in CSP, vedi [Esplora il modello indiretto](https://partner.microsoft.com/cloud-solution-provider/indirect) nel [sito Web Microsoft Partner Network]( https://partner.microsoft.com). 

## <a name="indirect-provider-tasks-on-partner-center"></a>Attività dei provider indiretti nel Centro per i partner

Completa i passaggi seguenti per stabilire e gestire la tua partnership con i rivenditori indiretti e i clienti nel Centro per i partner. I passaggi due e tre sono descritti in dettaglio più avanti.

1.  Esamina il profilo aziendale nell'[elenco dei provider indiretti ufficiali di Microsoft](https://partnercenter.microsoft.com/en-us/partner/find-a-provider). 

    -   Per apportare modifiche al profilo del provider indiretto della tua azienda, invia una richiesta di supporto del Centro per i partner e includi il nome della società, il logo e l'URL di destinazione per ogni percorso. Il profilo verrà aggiornato entro due o tre settimane.<br>

2.  Entrare in contatto con i rivenditori indiretti

    - Prima di poter interagire e avviare transazioni con i rivenditori, devi stabilire con loro delle relazioni di partnership nel Centro per i partner. <br>

3.  Entrare in contatto con i clienti

    - Associare nuovi clienti e sottoscrizioni ai rivenditori
    - Stabilire relazioni tra i rivenditori e i clienti esistenti <br>

Dopo aver completato questi passaggi, puoi gestire le partnership con i rivenditori nella pagina **Indirect resellers** dal menu **Dashboard**.

>**Importante**<br> Prima di poter collaborare con i rivenditori nel Centro per i partner, è necessario che questi si iscrivano come rivenditori indiretti al programma CSP e dispongano di un account del Centro per i partner. Per informazioni sull'iscrizione al programma CSP, indirizza i tuoi rivenditori su [Collaborare con i provider indiretti in CSP](https://msdn.microsoft.com/partner-center/indirect-reseller-tasks-in-partner-center.md). 

## <a name="connect-with-indirect-resellers"></a>Entrare in contatto con i rivenditori indiretti

Per interagire e avviare transazioni con i rivenditori indiretti nel Centro per i partner, devi stabilire una partnership con loro. La partnership con un rivenditore indiretto consente a te e al rivenditore di servire entrambi i clienti che avete in comune.

Per stabilire una partnership, invia una richiesta di partnership al rivenditore per posta elettronica. Assicurati innanzitutto di avere l'indirizzo di posta elettronica del rivenditore a portata di mano. 

1. Seleziona **Indirect resellers** dal menu **Dashboard**. 

2. Nella pagina **Indirect resellers** seleziona **Request a partnership**. Viene visualizzata una bozza di messaggio di posta elettronica.

3. Seleziona **Apri in messaggio di posta elettronica** per aprire il messaggio nell'applicazione di posta elettronica predefinita oppure seleziona **Copia negli Appunti** per copiare e incollare il messaggio in un messaggio di posta elettronica. Al termine seleziona **Fatto**.

   >**Importante** Puoi modificare il testo del messaggio di posta elettronica, ma assicurati di includere il collegamento perché è personalizzato per il tuo account del Centro per i partner.

4. Dopo che il rivenditore ha accettato la tua richiesta di partnership, verrà visualizzato nell'elenco dei rivenditori indiretti e tu potrai eseguire le operazioni indicate di seguito: 

    -   Aggiungere nuovi clienti per conto suo
    -   Inviare ordini per conto dei suoi clienti 
    -   Associarlo a una sottoscrizione in modo che possa gestirla per conto del cliente che l'ha acquistata
    -   Designarlo come contatto di supporto del cliente per sottoscrizioni specifiche

A seconda del livello di accesso e di coinvolgimento che desideri assegnare al rivenditore, puoi scegliere di eseguire una o più delle operazioni descritte di seguito.

| **Per** | **Effettuare quanto segue** | **Dove** |
|   ------------------   |   -------   |   -----   |
| Consentire al rivenditore di gestire l'account di un cliente e di disporre delle autorizzazioni di amministratore per gestire le sottoscrizioni | Associare un rivenditore a un account cliente quando si aggiunge un nuovo cliente | Nella pagina **Nuovo cliente** |
| Assegnare al rivenditore il credito per gli incentivi | Associare il rivenditore alla sottoscrizione (nuova o esistente) | Nella pagina **Nuova sottoscrizione** |
| Delegare il supporto cliente per sottoscrizioni specifiche al rivenditore | Selezionare il rivenditore dall'elenco **Designated support contact** | Nella pagina dei dettagli della sottoscrizione: seleziona il cliente dalla tua pagina **Clienti**, quindi seleziona la sottoscrizione dalla pagina **Sottoscrizioni** del cliente |


## <a name="connect-with-customers"></a>Entrare in contatto con i clienti

Quando acquisisci nuovi clienti, devi creare i relativi account nel Centro per i partner. Quando aggiungi un nuovo account cliente, puoi designare un rivenditore specifico che gestisca l'account e l'amministrazione delle sottoscrizioni e dei servizi del cliente per conto del cliente. 

Quando associ un rivenditore a un nuovo account cliente, deleghi la gestione dell'account e della sottoscrizione al rivenditore. Ciò significa che il rivenditore dispone dell'accesso come amministratore alle sottoscrizioni e ai servizi del cliente e può gestirli per conto del cliente.

### <a name="add-new-customers-and-associate-them-with-indirect-resellers"></a>Aggiungere nuovi clienti e associarli a rivenditori indiretti

1.  Seleziona **Indirect resellers** dal menu **Dashboard**. 

2.  Individua il rivenditore indiretto a cui desideri assegnare nuovi clienti, quindi seleziona **Aggiungi nuovo cliente**. Nota che il rivenditore indiretto risulta già selezionato nel modulo dei dettagli del cliente. Immetti i dettagli del cliente e seleziona **Successivo: Sottoscrizioni** . 
3.  Nella pagina **Nuova sottoscrizione** seleziona una o più sottoscrizioni che desideri far acquistare dal cliente e immetti il numero di licenze richiesto dal cliente. 

4.  Seleziona **Successivo: Revisione**.

5.  Se l'ordine è corretto, seleziona **Invia**. Se l'ordine è errato, seleziona **Annulla** per annullare l'intera operazione e ricominciare.

6.  Dopo aver inviato l'ordine, viene visualizzata la pagina di **conferma**. In **Informazioni di configurazione** vengono visualizzati il nome account dell'utente amministratore e la password temporanea. Prendi nota del nome account e della password dell'utente in modo da poterli inviare al nuovo cliente. 

    >**Importante** Assicurati di prendere nota del nome account utente e della password perché, dopo aver chiuso questa pagina, queste informazioni non saranno più reperibili.

7.  Seleziona **Fatto**. Il nuovo cliente verrà visualizzato nell'elenco clienti, associato al rivenditore indiretto. A questo punto il rivenditore dispone dell'accesso come amministratore alle informazioni sull'account e sulle sottoscrizioni del cliente e può gestire le sottoscrizioni per conto del cliente.

### <a name="add-new-subscriptions-to-customer-accounts"></a>Aggiungere nuove sottoscrizioni agli account dei clienti

Quando un cliente vuole acquistare nuove sottoscrizioni, aggiornare quelle esistenti o acquistare licenze aggiuntive, apporti queste modifiche nell'account del cliente. 

1.  Seleziona **Clienti** dal menu **Dashboard**. 

2.  Individua il cliente di cui desideri modificare l'account. Puoi filtrare l'elenco in base al rivenditore indiretto per restringere la ricerca. Espandi il record del cliente facendo clic sulla freccia verso il basso e quindi seleziona **Aggiungi sottoscrizione**.

3.  Nella pagina **Nuova sottoscrizione** seleziona una o più sottoscrizioni e immetti il numero di licenze che il cliente vuole acquistare. 

4.  Per associare la sottoscrizione a un rivenditore, seleziona il nome del rivenditore dall'elenco e quindi seleziona **Invia**. Associare il rivenditore alla sottoscrizione gli consente di guadagnare incentivi, se disponibili.

5.  La nuova sottoscrizione viene visualizzata nell'elenco delle sottoscrizioni del cliente. 

6.  Se vuoi che il rivenditore gestisca le richieste di supporto del cliente relative alla nuova sottoscrizione, seleziona la sottoscrizione e quindi seleziona il rivenditore dall'elenco **Designated support contact**.

7.  Al termine seleziona **Invia**. 

## <a name="see-also"></a>Vedi anche

Per ulteriori informazioni sulla gestione di account e sottoscrizioni dei clienti, vedere:

[Account dei clienti](customer-accounts.md)

[Sottoscrizioni dei clienti](customer-subscriptions.md)




