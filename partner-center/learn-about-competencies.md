---
title: Requisiti per le competenze Gold e Silver di Microsoft
ms.topic: article
ms.date: 05/18/2020
ms.service: partner-dashboard
ms.subservice: partnercenter-csp
description: Scopri come ottenere lo stato di partner Microsoft di élite e attirare nuovi clienti soddisfacendo i requisiti di competenza per ottenere livelli di appartenenza Gold e Silver.
author: ArpithaKanuganti
ms.author: v-arkanu
ms.localizationpriority: high
ms.custom: SEOMAY.20
ms.openlocfilehash: d8c5bc3b22096d28ba546e2d9493aeaa110a571c
ms.sourcegitcommit: 7153f0b8c67efd35f58695ca2a7e00e70da1c5e9
ms.translationtype: HT
ms.contentlocale: it-IT
ms.lasthandoff: 07/17/2020
ms.locfileid: "86434430"
---
# <a name="information-about-microsoft-silver-and-gold-competencies-and-advanced-specializations"></a>Informazioni sulle competenze Microsoft Silver e Gold e sulle specializzazioni avanzate

**Ruoli appropriati**
- Amministratore globale
- Amministratore utenti

Dimostra la tua comprovata esperienza nella fornitura di soluzioni di qualità in uno o più settori specifici di business. Le competenze Microsoft sono concepite per prepararti a soddisfare le esigenze dei tuoi clienti e aiutarti ad attirare nuovi clienti in cerca di provider di soluzioni Microsoft Certified. Entra nell'élite dei partner Microsoft e distinguiti dal gruppo.

- Consegui un livello di **adesione Silver** per dimostrare capacità, competenza e impegno coerenti

- Consegui un livello di **adesione Gold** per dimostrare la tua massima competenza in una specifica area di soluzioni Microsoft

- Come partner Gold, puoi anche aggiungere specializzazioni avanzate al tuo portfolio.

L'acquisizione delle competenze per l'**adesione Silver** o l'**adesione Gold** consente anche di ottenere programmi e offerte [go-to-market](mpn-learn-about-go-to-market-benefits.md) utili per favorire l'espansione e la crescita del tuo business.

## <a name="check-your-status-as-you-earn-a-competency"></a>Verificare lo stato quando si acquisisce una competenza

Puoi visualizzare i requisiti e gli obiettivi raggiunti dalla tua azienda nell'area relativa alle competenze del dashboard Partner Center.

1. Accedi al [dashboard](https://partner.microsoft.com/dashboard/home) Centro per i partner.

2. Nella sezione MPN del menu di Partner Center seleziona **Competenze**. 

3. Seleziona il nome della competenza e l'opzione relativa alla competenza specifica per la visualizzazione dei dettagli. Puoi visualizzare le operazioni eseguite e anche i requisiti completi e i collegamenti agli esami specifici e alle date di convalida degli esami ritirati.

## <a name="competency-areas"></a>Aree di competenza

Per acquisire il livello di adesione Silver o Gold, devi dimostrare di avere esperienza in diverse aree aziendali e tecnologiche.

|**Area**            |**Aree secondarie**                    |
|--------------------|--------------------------------|
|Applicazioni e infrastruttura|Sviluppo di applicazioni; integrazione di app; piattaforma cloud; DevOps; data center|
|Applicazioni aziendali |Applicazioni aziendali cloud; pianificazione delle risorse aziendali; gestione della relazione con i clienti cloud|
|Dati e IA|Analisi dei dati; piattaforma dati|
|Ambiente di lavoro moderno| Collaborazione e contenuti; comunicazioni e produttività cloud; gestione della mobilità aziendale; messaggistica; progetto e portfolio; sicurezza; soluzioni cloud per mercati di piccole e medie dimensioni; Windows e dispositivi|

I livelli di competenza Silver e Gold hanno requisiti diversi per ogni area. All'interno di ciascuna area sono previsti corsi ed esami che i dipendenti della tua azienda possono seguire per raggiungere il livello di competenza che desideri.


Per altre informazioni, vedi [Requisiti per conseguire il livello di adesione Silver e Gold](https://partner.microsoft.com/membership/competencies)

Scopri gli specifici [vantaggi Go-to-market disponibili per le adesioni Silver e Gold](mpn-learn-about-go-to-market-benefits.md) 

Scopri le [fatture e imposte per le competenze](mpn-view-print-maps-invoice.md)

## <a name="advanced-specializations"></a>Specializzazioni avanzate

Vai oltre la tua competenza Gold con una specializzazione avanzata. Le specializzazioni di questo tipo ti consentono di presentare la tua esperienza comprovata e verificabile relativamente a un prodotto, un'area di soluzioni o un servizio. I clienti vedranno sia la tua competenza Gold che la tua specializzazione avanzata nel tuo profilo di business nella directory dei partner. Per ricevere un tag di specializzazione avanzata, la tua azienda deve soddisfare pienamente una serie di criteri pubblicati e deve essere convalidata da Microsoft. [Altre informazioni](https://partner.microsoft.com/membership/competencies#tab-content-2). 

## <a name="the-current-advanced-specializations"></a>Specializzazioni avanzate correnti

- I partner che si occupano di SAP in Azure e che dimostrino una conoscenza approfondita, una vasta esperienza e comprovati successi nell'implementazione di soluzioni SAP in Azure possono cercare di ottenere la relativa specializzazione avanzata .

- Un partner che si occupa di Windows Server e della migrazione di SQL Server a Microsoft Azure dispone di una conoscenza approfondita per fornire istruzioni sulle varie opzioni di migrazione SQL all'interno di Azure e dimostra di avere esperienza nella migrazione e nell'ottimizzazione di carichi di lavoro basati su Windows Server e SQL Server in Microsoft Azure. 

- Un partner che si occupa di migrazione di database Linux e open source a Microsoft Azure dispone di una vasta conoscenza delle tecnologie open source e dimostra di avere esperienza nella migrazione e nell'ottimizzazione di carichi di lavoro di produzione in esecuzione in macchine virtuali SUSE o Red Hat Enterprise Linux (RHEL) e/o database MariaDB, PostgreSQL, MySQL, CassandraDB e MongoDB in Azure.

- Un partner che si occupa di migrazione di data warehouse a Microsoft Azure ha esperienza nell'eseguire con successo la migrazione di data warehouse da Teradata, Netezza o Oracle Exadata ad Azure e dimostra competenza nell'analizzare i carichi di lavoro esistenti, nel generare i modelli di schema e nello svolgere operazioni di estrazione, trasformazione e caricamento (ETL) per trasferire i dati in data warehouse basati sul cloud.

- Un partner che si occupa di Kubernetes in Microsoft Azure esegue procedure DevOps per le implementazioni del servizio Kubernetes di Azure e dimostra di avere esperienza nella distribuzione e nella gestione dei carichi di lavoro di produzione nel cloud mediante l'uso di contenitori e la gestione di ambienti Kubernetes ospitati in Microsoft Azure.
Un partner che si occupa di modernizzazione delle applicazioni Web in Microsoft Azure assicura il successo dei clienti nello sviluppo delle applicazioni e consente di acquisire familiarità con i sistemi di gestione dei contenuti. Dimostra di avere esperienza nella migrazione e nella distribuzione di carichi di lavoro di applicazioni Web di produzione, nell'esecuzione di procedure DevOps e nella gestione dei servizi delle applicazioni in Microsoft Azure.
