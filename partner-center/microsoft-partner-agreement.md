---
title: Contratto Microsoft Partner per CSP
ms.topic: article
ms.date: 04/27/2020
ms.service: partner-dashboard
ms.subservice: partnercenter-csp
description: Informazioni sui requisiti dei partner Microsoft CSP per la firma e la verifica del Contratto Microsoft Partner unificato e accettato digitalmente.
author: BillLinzbach
ms.author: BillLi
ms.localizationpriority: high
ms.custom: SEOAPR.20
ms.openlocfilehash: 1296b5bf5a7e6930a5c570b7d68a798234866c9c
ms.sourcegitcommit: c4f2561fb7f224554c31e3af491de4ad65644158
ms.translationtype: HT
ms.contentlocale: it-IT
ms.lasthandoff: 07/23/2020
ms.locfileid: "87114110"
---
# <a name="learn-about-the-microsoft-partner-agreement-mpa-for-csp-program-partners"></a>Informazioni sul Contratto Microsoft Partner per i partner del programma CSP

**Ruoli appropriati**

- Amministratore globale

Il Contratto Microsoft Partner offre ai partner Microsoft un contratto unificato e accettato digitalmente. Il Contratto Microsoft Partner include un set fondamentale di condizioni perpetue che consentono a Microsoft, ai partner e ai clienti di garantire la privacy e la sicurezza dei dati, promuovere la conformità e favorire l'adozione di valide procedure aziendali.

Tutti i partner del programma Cloud Solution Provider, inclusi i provider indiretti, i rivenditori indiretti e i partner con fatturazione diretta, possono firmare il Contratto Microsoft Partner online in Partner Center. Anche i partner con fatturazione diretta o i provider indiretti che operano nel cloud per enti pubblici possono firmare il Contratto Microsoft Partner direttamente dal Centro per i partner.

Per continuare a partecipare al programma CSP, devi firmare il Contratto Microsoft Partner prima del 31 gennaio 2020. Partner Center ti ricorderà che ora puoi firmare il contratto direttamente da lì con la massima facilità.

## <a name="how-to-verify-if-i-have-signed-the-mpa"></a>Come verificare se hai firmato il Contratto Microsoft Partner

Per verificare se hai firmato il Contratto Microsoft Partner:

1. In qualità di amministratore globale dell'azienda, accedi al [dashboard](https://partner.microsoft.com/dashboard/home) Centro per i partner.

2. Passa alla pagina **Panoramica CSP**.

3. Se hai ricevuto una notifica da cui risulta che sono presenti **Azioni in sospeso**, fai clic sulla notifica. Ti verrà consentito di firmare il Contratto Microsoft Partner.

>[!NOTE]
>Il Contratto Microsoft Partner può essere visualizzato e firmato solo dall'amministratore globale dell'azienda. Se non sei l'amministratore globale, dovrai chiedere all'amministratore globale della tua azienda di verificare il Contratto Microsoft Partner.

## <a name="microsoft-customer-agreement"></a>Contratto del cliente Microsoft

L'accettazione da parte del cliente del Contratto del cliente Microsoft sarà obbligatoria in CSP per l'acquisto dei servizi Azure tramite un piano di Azure e per tutte le altre offerte in CSP acquistate dopo il 31 gennaio 2020. Per altre informazioni, leggi [Confermare l'accettazione del Contratto del cliente Microsoft da parte di un cliente](confirm-customer-agreement.md).