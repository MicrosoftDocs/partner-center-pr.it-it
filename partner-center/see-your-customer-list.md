---
title: Gestire l&quot;elenco dei clienti | Centro per i partner
description: "I record dei clienti sono tra le informazioni più importanti nel Centro per i partner."
ms.assetid: 58444AB8-AD6E-4686-9D4E-F9FA110A99FC
author: MaggiePucciEvans
translationtype: Human Translation
ms.sourcegitcommit: 14ba85c868e59dd1c77063f5b1b0e9ab8db7f82f
ms.openlocfilehash: a947ffb17f490a3ec195cb33000c84c1e1070459

---

# Gestire l'elenco dei clienti


I record dei clienti sono tra le informazioni più importanti nel Centro per i partner. Puoi eseguire una ricerca nel database degli account dei clienti, esportare l'intero database dei clienti o esportarne un sottoinsieme, in un formato di file con valori delimitati da virgole (CSV) compatibile con Excel. Puoi anche esportare le informazioni sulle sottoscrizioni del cliente in un file CSV.

Anche i log attività offrono dati esportabili sulle transazioni e le operazioni di gestione per i clienti. Per altre informazioni, vedi [Visualizzare i log attività dei clienti](#pc-cloud-sltn-provider-activity-logs).

Per altre informazioni, vedi le sezioni seguenti:

-   [Cercare un cliente](#see-your-customer-list-viewcustomerlist)
-   [Esportare l'elenco dei clienti](#see-your-customer-list-exportcustomerlist)
-   [Esportare l'elenco delle sottoscrizioni di un cliente](#see-your-customer-list-exportsubscriptions)

<a href="" id="viewcustomerlist"></a>
**Cercare un cliente**

1.  Nel menu **Dashboard** seleziona **Clienti**.
2.  Per cercare un cliente, immetti il nome del cliente o il nome del dominio nella casella di ricerca.
3.  Seleziona la **freccia in giù** alla fine della riga di un cliente per visualizzare l'ID Microsoft oltre ai link rapidi per le sottoscrizioni e i servizi associati.

<a href="" id="exportcustomerlist"></a>
**Esportare l'elenco dei clienti**

1.  Nel menu **Dashboard** seleziona **Clienti**.
2.  Seleziona **Esporta clienti**.

    Il Centro per i partner converte l'elenco completo dei clienti in un file CSV e lo carica nella cartella di download predefinita nel tuo computer. Puoi anche esportare sottoinsiemi dei dati dei clienti. Le colonne di dati includono:

    -   **ID Microsoft**;
    -   **Nome azienda**;
    -   **Nome dominio primario**;
    -   **Relazione** - Relazione di business del partner con ogni cliente elencato.

    Per impostazione predefinita, il Centro per i partner esporta l'intero elenco dei clienti, indipendentemente dalla lunghezza. Puoi anche eseguire una ricerca nell'elenco dei clienti in base al nome dell'azienda o del dominio e quindi esportare il sottoinsieme di dati corrispondente.

3.  I provider indiretti possono filtrare l'elenco dei clienti in base a Rivenditore indiretto. Seleziona l'elenco a discesa **Filtra per rivenditore indiretto** e scegli il rivenditore nell'elenco.

<a href="" id="exportsubscriptions"></a>
**Esportare le sottoscrizioni di un cliente**

1.  Nel menu **Dashboard** seleziona **Clienti**.
2.  Seleziona **Nome azienda** per qualsiasi cliente. Viene aperta la pagina **Sottoscrizioni** del cliente con l'elenco completo delle sottoscrizioni di prodotti.
3.  Seleziona **Esporta sottoscrizioni**. Il Centro per i partner converte i dati relativi alle sottoscrizioni del cliente in un file CSV e lo carica nella cartella di download predefinita nel tuo computer. Le colonne di dati includono:
    -   **ID sottoscrizione**;
    -   **Sottoscrizione** - nome del prodotto per la sottoscrizione;
    -   **Quantità** - numero delle licenze acquistate;
    -   **Stato**;
    -   **Rivenditore** - ID del rivenditore che possiede e gestisce la sottoscrizione.

    **Nota**  
    Per altre informazioni sulla gestione delle sottoscrizioni, vedi [Gestire le sottoscrizioni dei clienti](#pc-cloud-sltn-provider-adding-and-managing-customers--subscriptions).

     

 

 






<!--HONumber=Nov16_HO4-->


