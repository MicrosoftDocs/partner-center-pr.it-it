---
title: Aggiungere Azure Partner Shared Services | Centro per i partner
description: I partner CSP possono ora acquistare sottoscrizioni di Azure per uso proprio.
author: labrenne
Keywords: Azure, servizi condivisi, tenant
ms.openlocfilehash: 0329f2ae97444a8a8c3799b2dfcb42378c4f2f80
ms.sourcegitcommit: aa846217ee4158d835ec3c8f776d1fb299594994
ms.translationtype: HT
ms.contentlocale: it-IT
ms.lasthandoff: 10/04/2017
---
# <a name="add-azure-partner-shared-services"></a>Aggiungere Azure Partner Shared Services

**Ambito di applicazione**

-  Centro per i partner

Azure Partner Shared Services è un nuovo tipo di offerta per i partner aderenti al programma CSP che consente di acquistare sottoscrizioni di Azure per uso proprio. In questo modo i partner hanno l'opportunità di utilizzare un metodo uniforme per l'acquisto, la traccia e la gestione di Azure, oltre alla possibilità di consolidare i contratti di licenza e rivendita di Azure con Microsoft. Con Azure Partner Shared Services i partner possono ora utilizzare le sottoscrizioni di Azure in CSP con la stessa flessibilità di cui dispongono nei programmi Microsoft Enterprise Agreement e Web Direct, sfruttando scenari quali la creazione di ambienti di sviluppo e test, la distribuzione di carichi di lavoro interni e l'hosting di servizi condivisi o applicazioni multi-tenant.  

## <a name="create-the-shared-services-tenant"></a>Creare il tenant per servizi condivisi

1. Nel Centro per i partner vai al menu **Dashboard** > **Impostazioni account ** > **Servizi condivisi**.

    ![**Impostazioni account** > **Servizi condivisi**](images/sharedservices2.png)

2. Se hai già un tenant di servizi condivisi, fai clic su **Crea servizi condivisi**.

    ![Crea servizi condivisi](images/sharedservices3.png)

3. Viene creato un tenant di servizi condivisi e acquistata la sottoscrizione di servizi condivisi di Azure CSP da utilizzare per le risorse condivise e il carico di lavoro interno.

    ![Crea il tenant e acquista la sottoscrizione](images/sharedservices5.png)

## <a name="about-the-azure--internalshared-services-offer"></a>Informazioni sull'offerta Azure - Servizi condivisi/Carico di lavoro interno

- La sottoscrizione Azure - Servizi condivisi/Carico di lavoro interno è un nuovo tipo di offerta di Azure in CSP nel Centro per i partner che i partner possono ottenere per uso proprio. 

- L'offerta Azure - Servizi condivisi/Carico di lavoro interno non è idonea all'ottenimento di incentivi o sconti.

- L'offerta Azure - Servizi condivisi/Carico di lavoro interno può essere applicata solo al tenant di servizi condivisi.

- L'uso principale della sottoscrizione Azure - Servizi condivisi/Carico di lavoro interno consiste nell'uso di Azure per proprie esigenze di sviluppo. Il tenant condiviso che utilizzi per eseguire il provisioning di questa offerta non può essere utilizzato per altri servizi, ad esempio le postazioni Dynamics o Office 365. 

- È possibile annullare la sottoscrizione come qualsiasi altra sottoscrizione. Vai al menu **Dashboard** > **Impostazioni account ** > **Servizi condivisi**. Seleziona la sottoscrizione Azure - Servizi condivisi/Carico di lavoro interno e annullarla.

## <a name="accessing-azure-partner-shared-services-consumption-details"></a>Accesso ai dettagli del consumo di Azure Partner Shared Services

Troverai il consumo di Azure nella fattura CSP e nel file di riconciliazione. Verranno inclusi come parte della voce relativa a Microsoft Azure nella fattura. Le informazioni sul consumo dettagliate saranno disponibili nel file di riconciliazione registrato in base al tenant che è stato creato per l'offerta. 

## <a name="azure-partner-shared-services-pricing"></a>Prezzi di Azure Partner Shared Services

Per vedere il nuovo file dei prezzi per Azure Partner Shared Services vai a **Servizi basati sull'utilizzo > Prezzi e offerte** e seleziona il listino prezzi del mese corrente. Nelle settimane successive, verrà rilasciata un'API della scheda della tariffa specifica.


